## PREMESSA
### Oggetto e scopo
Il seguente documento prevede la descrizione delle verifiche dei capitolati e dei dettagli costruttivi riguardanti le pareti perimetrali e più in dettaglio le opere murarie.

Inizialmente vi sarà un breve excursus su cos’è una parete perimetrale e i suoi requisiti prestazionali che deve soddisfare, per poi passare ad una trattazione più ampia riguardante le opere murarie e i suoi componenti. Lo scopo della guida è quello di agevolare il processo di validazione, essendo uno strumento replicabile e capace di adattarsi a differenti contesti.

### Normativa di riferimento
- UNI EN 771-1: Specifica per elementi per muratura – Parte 1: Elementi di laterizio per muratura
- UNI EN 771-2: Specifica per elementi per muratura – Parte 2: Elementi per muratura di silicato di calcio
- UNI EN 771-3: Specifica per elementi per muratura – Parte 3: Elementi per muratura di calcestruzzo vibrocompresso
- UNI EN 771-4: Specifica per elementi per muratura – Parte 4: Elementi per muratura di calcestruzzo aerato autoclavato
- UNI EN 771-5: Specifica per elementi per muratura – Parte 5: Elementi per muratura di pietra agglomerata
- UNI EN 771-6: Specifica per elementi per muratura – Parte 6: Elementi per muratura di pietra naturale
- UNI EN 998-2:2016: Specifiche per malte per opere murarie - Parte 2: Malte da muratura
- Norme Tecniche per le costruzioni – Decreto 17 gennaio 2018


## PARETE PERIMETRALE
La parete perimetrale costituisce l’elemento di separazione tra l’ambiente interno ed esterno; essa deve rispondere a determinati requisiti prestazionali che garantiscono il soddisfacimento di diverse esigenze quali sicurezza, benessere termo-igrometrico, purezza dell’aria, isolamento acustico, aspetto, esigenze tattili, durabilità ed attrezzabilità.
La norma UNI EN 7959 definisce i criteri di valutazione e gli elementi o strati interessati per ciascuno dei requisiti.  I requisiti sono individuati in base alle rispettive classi di esigenza elencate nella parte sottostante:
-	**Requisiti legati alla sicurezza**: nel soddisfacimento di questa classe di esigenze rientrano i requisiti attivati da agenti che mettono in causa la stabilità della parete perimetrale o attentano in altro modo alla sicurezza degli occupanti:
  -	resistenza meccanica ai carichi statici;
  -	resistenza meccanica ai carichi sospesi;
  - resistenza meccanica ai carichi dinamici;
  -	resistenza agli urti;
  -	comportamento in caso di incendio;
  -	resistenza alle deformazioni.
-	**Requisiti legati al benessere**: concorrono al soddisfacimento di questa classe di esigenze i requisiti relativi al benessere termoigrometrico, acustico e alla non emissione di sostanze nocive. In relazione alle condizioni climatiche e ambientali la parete perimetrale deve permettere lo svolgimento dell’attività interna nelle specifiche condizioni igrotermiche e di benessere acustico richieste. Sono requisiti legati alla destinazione d’uso, la determinazione dei valori delle prestazioni richieste varia in base ad essa. Per quanto riguarda gli edifici di abitazione e a quelli con caratteristiche ed esigenze più prossime (uffici, scuole etc.), i requisiti sono:
 -	permeabilità all’aria;
 -	tenuta all’acqua;
 -	isolamento termico e controllo delle condensazioni superficiali;
 -	controllo dell’inerzia termica;
 -	isolamento acustico;
 -	controllo delle condensazioni interstiziali;
 -	non rumorosità;
 -	assorbimento acustico.
 -	non emissione di sostanze nocive;
 -	Requisiti legati all’aspetto: strettamente legata alla concezione architettonica, alla scelta dei materiali e al tipo di finitura superficiale della parete;
-	**Requisiti legati alla fruibilità**: rientrano in questa classe esigenziale i requisiti legati all’organizzazione degli spazi interni ed esterni dell’edificio:
 -	attrezzabilità.
-	**Requisiti legati alla gestione**: in questa classe sono comprese le esigenze legate al risparmio dell’energia di climatizzazione e di economia delle spese di gestione che si presentano nel corso della durata di vita e di esercizio della parete:
 -	contenimento dei consumi energetici;
 -	durabilità e manutenzione.

### Opere murarie
Questo capitolo è incentrato sulla muratura, una tipologia di strato resistente della parete verticale. La muratura può essere di tamponamento o portante a seconda delle funzioni a cui deve assolvere: la muratura di tamponamento ha la funzione di sopportare i carichi dovuti al peso degli strati ad esso vincolati, i sovraccarichi dovuti alla pressione e depressione del vento, e di trasmettere alla struttura portante dell’edificio. Deve inoltre resistere agli urti che possono prodursi all’interno e all’esterno della parete stessa; a differenza di quelle portanti possono essere rimosse o spostate durante gli interventi edilizi. La muratura portante oltre alle funzioni descritte per la muratura portata, assolve funzioni statiche rispetto all’equilibrio complessivo dell’edificio. Deve essere calcolato per sopportare i carichi propri e di esercizio complessivi della costruzione.

Una seconda distinzione la si può fare considerando i blocchi da cui è composta:
- Murature **semplici**: costituite da blocchi da intonaco o faccia vista idonei per realizzare pareti portanti, di tamponamento o semplici divisori.
- Murature **doppie**: costituite da due pareti di blocchi separate da una camera d’aria.
- Murature **armate**: costituite da blocchi con particolari armature orizzontali e verticali, risultano idonee per applicazioni in zone sismiche.
- Murature **cassero**: costituite da blocchi cassero opportunamente riempiti di calcestruzzo ed adeguatamente armati per sostenere elevate sollecitazioni trasmesse da carichi distribuiti evitando l’utilizzo di opere di casseratura.

Prima di procedere alla stesura delle verifiche necessarie alla validazione di queste due tipologie di muratura vengono descritti brevemente quelli che sono i materiali, più in uso, che compongono tale strato della parete perimetrale. Un’opera muraria può essere composta da elementi in laterizio oppure da elementi in calcestruzzo, entrambi collegati tra loro da malta. Le caratteristiche e i requisiti prestazionali che gli elementi della muratura devono soddisfare sono descritti nella norma UNI EN 77-1 per quanto riguarda il laterizio, e nelle norme UNI EN 771-3 e UNI EN 771-4 per quanto riguarda il calcestruzzo. Le malte per muratura prodotte in fabbrica e le malte semifinite prodotte in fabbrica devono essere in conformità alla EN 998-2. La malta per muratura prodotta in cantiere deve essere in conformità alla EN 1996-2. La malta per muratura premiscelata a base di calce e sabbia deve essere in conformità alla EN 998-2 e deve essere utilizzata in conformità alla EN 998-2.

#### Laterizio
Il laterizio è un prodotto in materiale ceramico a pasta porosa. A seconda della loro forma e dimensione sono classificati in mattoni e blocchi: i mattoni sono di forma generalmente parallelepipeda con volume inferiore a 5500 cm3, mentre i blocchi hanno, come i mattoni, forma parallelepipeda, ma volume maggiore o uguale a 5500cm3. Per quanto riguarda la percentuale di foratura, è espressa dalla relazione φ=100 F/A (dove F è l’area complessiva dei fori passanti e profondi non passanti e A è l’area lorda della faccia dell’elemento di muratura delimitata dal suo perimetro) e sono classificati in:
- **Mattoni pieni**, quelli con foratura minore o uguale al 15% e densità compresa tra 1300 kg/m3 e 1800 kg/m3 (sigla MP o MPR per rivestimento);
- **Mattoni e blocchi semipieni**, alleggeriti da una serie di fori di varia forma, la percentuale di fori è compresa tra il 15 e il 45%.
- **Mattoni e blocchi forati**, presenza di fori longitudinali e sezione generalmente rettangolare. La frazione vuoto/pieno è molto maggiore di quella relativa ai mattoni semipieni. (percentuale di fori maggiore del 45%) Adatti per la realizzazione di divisori e tamponamenti. Presentano le facce rigate per migliorare l’aderenza alla malta dell’intonaco.

La NTC impone una distanza minima tra i fori interni di 7mm e una distanza minima dal bordo esterno al foro più vicino al netto dell’eventuale rigatura di 10mm.

A seconda della posizione di giacitura in opera gli elementi in laterizio si classificano in:
- Mattoni e blocchi a **fori verticali**: prodotti destinati ad essere posati con la foratura ortogonale al piano orizzontale di posa;
- Mattoni e blocchi a **fori orizzontali**: prodotti destinati ad essere posati con la foratura parallela al piano orizzontale di posa;

A seconda dell’orientamento con cui il mattone o il blocco viene posizionato, si ottengono giaciture e spessori diversi:
- **in foglio** o **di costa** quando si vogliono ottenere contenuti spessori di parete;
- **a una testa** o **in spessore** quando si vuole contenere lo spessore della muratura ma allo stesso tempo ottenere una maggiore stabilità;
- **a due teste** quando si vogliono ottenere murature di un consistente spessore;
- **a tre o più teste** quando lo spessore deve essere di notevoli dimensioni.

Le opere murarie in laterizio possono essere suddivise in:
- **Muratura monostrato**: struttura realizzata o con mattoni tradizionali, in opera a una o più teste, o con blocchi a tutto spessore di muro. Per questa tipologia, gli elementi in laterizio assumono generalmente e contemporaneamente funzioni statiche, termoisolanti e di protezione acustica, con diversi livelli di prestazione in funzione dello spessore, della tecnologia costruttiva adottata e dei requisiti prestazionali richiesti.
- **Muratura a doppio strato**: struttura realizzata da doppio strato di mattoni o blocchi. I due strati possono essere divisi da una intercapedine contenente o meno un isolamento termico specifico.
- **Murature armate**: vengono utilizzati elementi in laterizio appositamente disegnati per gli alloggiamenti delle armature e il getto di conglomerato. I diversi sistemi disponibili (ad armatura diffusa o concentrata, con blocchi a fori verticali o orizzontali, ecc.), regolamentati dalla normativa nazionale ed europea, sono in grado di assicurare prestazioni di duttilità superiori alla muratura ordinaria. Di fatto, seguendo i criteri di progetto, i requisiti e i metodi di analisi, fissati dalle suddette norme, sono realizzabili in zona sismica edifici in muratura armata senza vincolo sul numero di piani, a patto che siano soddisfatte tutte le verifiche di sicurezza. Per gli edifici “semplici” in muratura portante (ossia per costruzioni che presentino precise condizioni di regolarità geometrica e particolari limitazioni dimensionali), invece, sono ammesse verifiche in via semplificata (fig. 7) e la possibilità di costruire fino a quattro piani nel caso della muratura armata (fino a tre piani per edifici in muratura ordinaria).

Un ulteriore classificazione la si può fare a seconda delle caratteristiche estetiche; i mattoni e blocchi da paramento sono realizzate in modo da essere posti in opera faccia a vista senza intonaco, hanno quindi caratteristiche particolari rispetto ai mattoni e blocchi comuni denominati “comuni”.

#### Blocchi in calcestruzzo vibrocompresso
Il blocco in calcestruzzo vibrocompresso è un elemento in calcestruzzo di forma parallelepipeda; si dividono in quattro differenti tipologie:
- **Blocco da intonaco**: destinato, una volta in opera, ad essere rivestito con intonaco e pertanto dotato di superfici adeguatamente scabre.

![Blocco da intonaco](https://www.btmnedilizia.it/foto/grandi/blocco-cemento-da-intonacare.png)

- **Blocco faccia a vista per intonaco**: destinato a rimanere in vista una volta posato in opera, avrà specifiche caratteristiche estetiche, cromatiche ed un'omogeneità di tessitura superficiale.
- **Blocco faccia a vista per esterni**: destinato ad essere utilizzato in pareti esposte agli agenti atmosferici senza intonaco, avrà specifiche caratteristiche estetiche, cromatiche ed un'omogeneità di tessitura superficiale.
- **Blocco portante**: per le sue caratteristiche e per i controlli a cui è assoggettato è idoneo per la costruzione di murature portanti.

Esistono poi differenti forme dei blocchi in calcestruzzo, sia da intonaco che faccia vista, che possono essere così riassunte:
- **Blocco di forma normale**: generalmente parallelepipeda
- **Blocco di forma speciale**: studiato per la realizzazione di particolari della parete o per cambiare la modularità dimensionale.
- **Blocco correa**: studiato per accogliere, in opera, rinforzi orizzontali di cemento armato; esso è utilizzato generalmente per cordoli o per
architravi.
- **Blocco ad incastro**: presenta nella sua forma incastri laterali che permettono un preciso accostamento con gli altri blocchi.
- **Blocco cassero**: predisposto per essere riempito, una volta in opera, da un getto di calcestruzzo, eventualmente armato, per realizzare setti verticali.
- **Blocco pilastro**: predisposto per essere riempito, una volta in opera, da un getto di calcestruzzo, eventualmente armato, per realizzare pilastri all’interno della muratura.

Il produttore, per garantire la conformità dei propri prodotti, dovrà dichiarare, in entrambi i casi:
- **dimensioni** e **tolleranze**
- **configurazione** – **forma**, volume di tutti i vuoti in funzione della destinazione, spessore setti esterni e interni e percentuale di foratura
- **massa volumica** – sarà dichiarato il valore netto e lordo;
- **resistenza a compressione** – qualora attinente per l’utilizzo, il produttore deve dichiarare le resistenze a compressione medie o normalizzate (se rilevanti) valutate, rispettando precise condizioni al contorno, nel senso dei fori e in senso ortogonale ai fori nel piano del muro. Inoltre, il fabbricante deve dichiarare se l’elemento per muratura di laterizio sia di Categoria I o di Categoria II. E più precisamente:
  - *categoria I*: se gli elementi possiedono una resistenza a compressione dichiarata con probabilità di insuccesso nel raggiungerla non maggiore del 5% (valore medio fbm, o valore caratteristico fbk);
  - *categoria II*: se gli elementi non soddisfano lo stesso livello di sicurezza della categoria I.
- **proprietà termiche** – il produttore deve indicare il valore medio della conducibilità termica λ10,dry,unit o, in alternativa dichiarare il valore della densità “asciutta” lorda e netta. Quando rilevante può essere fornita la capacità termica.
- **durabilità** – **resistenza al gelo/disgelo** (valutabile secondo la metodologia valida nel luogo di utilizzo, se l’elemento non è protetto dalla penetrazione dell’acqua);
- **assorbimento d’acqua** – nessun requisito previsto;
- **contenuto di sali solubili attivi** – la classificazione di tabella prevede, in relazione alla percentuale dei solfati, l’assegnazione di un codice alfanumerico (S0, S1 o S2);
- **dilatazione dovuta all’umidità** – se prevista;
- **reazione al fuoco** – valutabile in relazione alla quantità (% di massa o volume) dei materiali organici presenti nel prodotto;
- **permeabilità al vapore acqueo**
- **forza di adesione** – l’aderenza laterizio-malta viene dichiarata sulla base di valori fissi (UNI EN 998-2:2010 – appendice C) o sulla base di prove (UNI EN 1052-3).
(Da rivedere)
#### Blocchi in calcestruzzo aerato autoclavato (AAC)
#### Blocchi in silicato di calcio
#### Malta

NTC 2018
Le costruzioni di muratura devono essere realizzate nel rispetto di quanto contenuto nelle presenti Norme Tecniche ai §§ 4.5 e 11.10. Il rispetto di tali requisiti consente di classificare le costruzioni in muratura come moderatamente dissipative e quindi appartenenti alla classe di duttilità CD”B”.
In particolare, ai predetti paragrafi deve farsi riferimento per ciò che concerne le caratteristiche fisiche, meccaniche e geometriche degli elementi resistenti naturali e artificiali, nonché per i relativi controlli di produzione e di accettazione in cantiere.
Il presente paragrafo divide le costruzioni di muratura in: ordinaria, armata e confinata. Al riguardo si precisa che, per quanto attiene all’acciaio d’armatura, vale tutto quanto specificato dalle presenti Norme Tecniche relativamente alle costruzioni in calcestruzzo armato.
Ai fini delle verifiche di sicurezza, è in ogni caso obbligatorio l’utilizzo del “metodo semiprobabilistico agli stati limite”, salvo quanto previsto al § 7.8.1.9.
I coefficienti parziali di sicurezza per la resistenza del materiale forniti nel Capitolo 4 possono essere ridotti del 20% e comunque fino ad un valore non inferiore a 2.
