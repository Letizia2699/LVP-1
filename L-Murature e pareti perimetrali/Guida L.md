## PREMESSA
### Oggetto e scopo
Il seguente documento prevede la descrizione delle verifiche dei capitolati e dei dettagli costruttivi riguardanti le pareti perimetrali e più in dettaglio le opere murarie.

Inizialmente vi sarà un breve excursus su cos’è una parete perimetrale e i suoi requisiti prestazionali che deve soddisfare, per poi passare ad una trattazione più ampia riguardante le opere murarie e i suoi componenti. Lo scopo della guida è quello di agevolare il processo di validazione, essendo uno strumento replicabile e capace di adattarsi a differenti contesti.

### Normativa di riferimento
- UNI EN 771-1: Specifica per elementi per muratura – Parte 1: Elementi di laterizio per muratura
- UNI EN 771-2: Specifica per elementi per muratura – Parte 2: Elementi per muratura di silicato di calcio
- UNI EN 771-3: Specifica per elementi per muratura – Parte 3: Elementi per muratura di calcestruzzo vibrocompresso
- UNI EN 771-4: Specifica per elementi per muratura – Parte 4: Elementi per muratura di calcestruzzo aerato autoclavato
- UNI EN 771-5: Specifica per elementi per muratura – Parte 5: Elementi per muratura di pietra agglomerata
- UNI EN 771-6: Specifica per elementi per muratura – Parte 6: Elementi per muratura di pietra naturale
- NTC 2018

## PARETE PERIMETRALE
La parete perimetrale costituisce l’elemento di separazione tra l’ambiente interno ed esterno; essa deve rispondere a determinati requisiti prestazionali che garantiscono il soddisfacimento di diverse esigenze quali sicurezza, benessere termo-igrometrico, purezza dell’aria, isolamento acustico, aspetto, esigenze tattili, durabilità ed attrezzabilità.

I requisiti prestazionali sono definiti all’interno della norma UNI 7959 oppure UNI 8290(?). La normativa descrive ogni requisito indicando i criteri di valutazione della prestazione ed evidenziando le correlazioni esistenti tra il requisito e le stratificazioni funzionali del sistema di chiusura che maggiormente contribuiscono al suo soddisfacimento. Si possono dunque distinguere quattro macrocategorie di requisiti:
-	**Requisiti legati alla sicurezza**: resistenza meccanica ai carichi statici e dinamici, resistenza agli urti, resistenza al fuoco, resistenza al vento e protezione dalle intrusioni;
-	**Requisiti legati al benessere**: isolamento termico, isolamento acustico, tenuta all’acqua e all’aria, aspetto estetico, controllo del rischio di condensazione interstiziale;
-	**Requisiti legati alla conservazione**: resistenza agli agenti aggressivi, al gelo, allo shock termico, all’irraggiamento solare, stabilità chimica e morfologica;
-	**equisiti legati alla funzionalità costruttiva**: manutenibilità, riparabilità, sostituibilità, integrazione con gli impianti.
Ogni requisito è meglio descritto in diversi decreti e normative riportate in “riferimenti normativi”. (bisogna ampliare questa parte).

### Opere murarie
La stratigrafia di una parete perimetrale varia a seconda delle esigenze, che dipendono principalmente dall’ambiente a cui saranno sottoposte, dal costo e da tanti altri fattori.

Questo capitolo è incentrato sulla muratura, parte centrale di una parete verticale. La muratura può essere **portante** o **di tamponamento** a seconda delle funzioni a cui deve assolvere: la **muratura portante** rappresenta lo scheletro di una costruzione sostenendo il peso dei carichi sovrastanti conducendo il loro peso su una struttura di fondazione; **le muratura di tamponamento** sono realizzate a tamponamento di un'altra struttura alla quale è attribuita la funzione portante. Tale muratura ha la funzione di solo comfort: infatti, la resistenza meccanica deve essere garantita solo per il peso proprio (deve essere quindi comunque prevista l'armatura verticale e orizzontale quali pilatrini e corree) e a differenza di quelle portanti possono essere rimosse o spostate durante gli interventi edilizi.

Una seconda distinzione la si può fare considerando i blocchi da qui è composta:

- **Murature semplici**: costituite da blocchi da intonaco o faccia vista idonei per realizzare pareti portanti, di tamponamento o semplici divisori.
- **Murature doppie**: costituite da due pareti di blocchi separate da una camera d’aria.
- **Murature armate**: costituite da blocchi con particolari armature orizzontali e verticali, risultano idonee per applicazioni in zone sismiche.
- **Murature cassero**: costituite da blocchi cassero opportunamente riempiti di calcestruzzo ed adeguatamente armati per sostenere elevate sollecitazioni trasmesse da carichi distribuiti evitando l’utilizzo di opere di casseratura.

La UNI EN 771 distingue sei diverse tecnologie costruttive e ne specifica le caratteristiche e i requisiti prestazionali da soddisfare a seconda della loro composizione.

La normativa è divisa in sei parti qui di seguito elencate:
- La **UNI EN 771-1** specifica le caratteristiche e i requisiti prestazionali per **elementi per muratura fabbricati con laterizio** per l'utilizzo in costruzioni di muratura. Essa definisce le prestazioni relative per esempio alle tolleranze dimensionali, alla resistenza, alla massa volumica misurate secondo i corrispondenti metodi di prova contenuti in altre norme europee.
- La **UNI EN 771-2** specifica le caratteristiche ed i requisiti prestazionali per **elementi per muratura di silicato di calcio**, le cui principali destinazioni d'uso sono le pareti interne ed esterne, le cantine, le fondazioni e le canne fumarie, compresi quelli aventi forma parallelepipeda non rettangolare, forme speciali ed elementi complementari.
- La **UNI EN 771-3** specifica le caratteristiche e i requisiti prestazionali degli **elementi per muratura di calcestruzzo vibrocompresso** realizzati con aggregati pesanti e leggeri oppure da una loro combinazione, per i quali i principali impieghi previsti sono murature di edifici o di opere di ingegneria civile con o senza capacità portante.
- La **UNI EN 771-4** specifica le caratteristiche e i requisiti prestazionali degli **elementi per muratura di calcestruzzo aerato autoclavato (AAC)** le cui principali destinazioni d'uso sono differenti tipi di applicazioni strutturali e non strutturali in tutte le forme di costruzioni murarie inclusi muri a parete semplice, cavità, tramezzi, muri di sostegno, basamenti e impieghi sotterranei, compresi muri che possono fornire protezione all'incendio, isolamento termico, isolamento acustico e muratura esterna dei camini (esclusi i condotti dei camini). Include inoltre i requisiti di marcatura.
- La **UNI EN 771-5** specifica le caratteristiche e i requisiti prestazionali degli **elementi per muratura di pietra agglomerata** le cui principali destinazioni d’uso sono le costruzioni murarie di rivestimento o esposte in applicazioni edili e di ingegneria civile strutturali e non strutturali. Tali elementi sono idonei per tutte le forme di costruzioni murarie organizzate in corsi o casuali, compresi muri a parete semplice, cavità, tramezzi, muri di sostegno e la muratura esterna dei camini. Possono fornire protezione all’incendio, isolamento termico, isolamento acustico e assorbimento acustico.
- La **UNI EN 771-6** specifica le caratteristiche ed i requisiti prestazionali degli **elementi per muratura di pietra naturale** il cui spessore è uguale o maggiore di 80 mm, utilizzati in strutture di muratura portanti e non portanti, per applicazioni interne o esterne.

#### Blocchi di laterizio
Il laterizio è un prodotto in materiale ceramico a pasta porosa. A seconda della loro forma e dimensione sono classificati in:
- **Mattone pieno**, quelli con foratura minore di 15% e densità compresa tra 1300 kg/m3 e 1800 kg/m3 (per realizzazione di muri portanti);
- **Mattone semipieno**, alleggeriti da una serie di fori di varia forma, la percentuale di fori è compresa tra il 15 e il 45%.
- **Mattoni da facciata** hanno le stesse dimensioni di quelli semipieni, ma sono realizzati con materiali scelti, spigoli perfetti e dimensioni uniformi;
- **Mattone semipieno doppio**
- **Mattoni forati**, presenza di fori longitudinali e sezione generalmente rettangolare.La frazione vuoto/pieno è molto maggiore di quella relativa ai mattoni semipieni. (percentuale di fori maggiore del 45%). Adatti per la realizzazione di divisori e tamponamenti. Presentano le facce rigate per migliorare l’aderenza alla malta dell’intonaco.
- **Blocchi forati** per murature, di diverse forme e dimensioni a seconda dell’uso, si differenziano dai mattoni perché hanno un volume maggiore di 5500cm3. Anche loro possono essere utilizzati come elementi resistenti per la realizzazione di murature portanti purché la frazione vuoto/pieno non superi il 55%.

Nella norma UNI 771-1, invece, sono classificati in relazione alla loro massa ed esposizione:
- *elementi LD (low density)* – elementi da impiegare in murature protette dalla penetrazione dell’acqua, con massa volumica a secco lorda ≤ 1000 kg/m3;
- *elementi HD (high density)* – elementi da impiegare in murature non protette dalla penetrazione dell’acqua nonché in murature protette esterne (con idoneo rinzaffo o mediante rivestimento) od interne con elevata massa volumica a secco lorda > 1000 kg/m3

Il produttore, per garantire la conformità dei propri prodotti, dovrà dichiarare, in entrambi i casi:
- **dimensioni** e **tolleranze**
- **configurazione** – **forma**, volume di tutti i vuoti in funzione della destinazione, spessore setti esterni e interni e percentuale di foratura
- **massa volumica** – sarà dichiarato il valore netto e lordo;
- **resistenza a compressione** – qualora attinente per l’utilizzo, il produttore deve dichiarare le resistenze a compressione medie o normalizzate (se rilevanti) valutate, rispettando precise condizioni al contorno, nel senso dei fori e in senso ortogonale ai fori nel piano del muro. Inoltre, il fabbricante deve dichiarare se l’elemento per muratura di laterizio sia di Categoria I o di Categoria II. E più precisamente:
  - *categoria I*: se gli elementi possiedono una resistenza a compressione dichiarata con probabilità di insuccesso nel raggiungerla non maggiore del 5% (valore medio fbm, o valore caratteristico fbk);
  - *categoria II*: se gli elementi non soddisfano lo stesso livello di sicurezza della categoria I.
- **proprietà termiche** – il produttore deve indicare il valore medio della conducibilità termica λ10,dry,unit o, in alternativa dichiarare il valore della densità “asciutta” lorda e netta. Quando rilevante può essere fornita la capacità termica.
- **durabilità** – **resistenza al gelo/disgelo** (valutabile secondo la metodologia valida nel luogo di utilizzo, se l’elemento non è protetto dalla penetrazione dell’acqua);
- **assorbimento d’acqua** – nessun requisito previsto;
- **contenuto di sali solubili attivi** – la classificazione di tabella prevede, in relazione alla percentuale dei solfati, l’assegnazione di un codice alfanumerico (S0, S1 o S2);
- **dilatazione dovuta all’umidità** – se prevista;
- **reazione al fuoco** – valutabile in relazione alla quantità (% di massa o volume) dei materiali organici presenti nel prodotto;
- **permeabilità al vapore acqueo**
- **forza di adesione** – l’aderenza laterizio-malta viene dichiarata sulla base di valori fissi (UNI EN 998-2:2010 – appendice C) o sulla base di prove (UNI EN 1052-3).

#### Blocchi in calcestruzzo vibrocompresso
Il blocco in calcestruzzo vibrocompresso è un elemento in calcestruzzo di forma parallelepipeda; si dividono in quattro differenti tipologie:
- **Blocco da intonaco**: destinato, una volta in opera, ad essere rivestito con intonaco e pertanto dotato di superfici adeguatamente scabre.

![Blocco da intonaco](https://www.btmnedilizia.it/foto/grandi/blocco-cemento-da-intonacare.png)

- **Blocco faccia a vista per intonaco**: destinato a rimanere in vista una volta posato in opera, avrà specifiche caratteristiche estetiche, cromatiche ed un'omogeneità di tessitura superficiale.
- **Blocco faccia a vista per esterni**: destinato ad essere utilizzato in pareti esposte agli agenti atmosferici senza intonaco, avrà specifiche caratteristiche estetiche, cromatiche ed un'omogeneità di tessitura superficiale.
- **Blocco portante**: per le sue caratteristiche e per i controlli a cui è assoggettato è idoneo per la costruzione di murature portanti.

Esistono poi differenti forme dei blocchi in calcestruzzo, sia da intonaco che faccia vista, che possono essere così riassunte:
- **Blocco di forma normale**: generalmente parallelepipeda
- **Blocco di forma speciale**: studiato per la realizzazione di particolari della parete o per cambiare la modularità dimensionale.
- **Blocco correa**: studiato per accogliere, in opera, rinforzi orizzontali di cemento armato; esso è utilizzato generalmente per cordoli o per
architravi.
- **Blocco ad incastro**: presenta nella sua forma incastri laterali che permettono un preciso accostamento con gli altri blocchi.
- **Blocco cassero**: predisposto per essere riempito, una volta in opera, da un getto di calcestruzzo, eventualmente armato, per realizzare setti verticali.
- **Blocco pilastro**: predisposto per essere riempito, una volta in opera, da un getto di calcestruzzo, eventualmente armato, per realizzare pilastri all’interno della muratura.

Il produttore, per garantire la conformità dei propri prodotti, dovrà dichiarare, in entrambi i casi:
- **dimensioni** e **tolleranze**
- **configurazione** – **forma**, volume di tutti i vuoti in funzione della destinazione, spessore setti esterni e interni e percentuale di foratura
- **massa volumica** – sarà dichiarato il valore netto e lordo;
- **resistenza a compressione** – qualora attinente per l’utilizzo, il produttore deve dichiarare le resistenze a compressione medie o normalizzate (se rilevanti) valutate, rispettando precise condizioni al contorno, nel senso dei fori e in senso ortogonale ai fori nel piano del muro. Inoltre, il fabbricante deve dichiarare se l’elemento per muratura di laterizio sia di Categoria I o di Categoria II. E più precisamente:
  - *categoria I*: se gli elementi possiedono una resistenza a compressione dichiarata con probabilità di insuccesso nel raggiungerla non maggiore del 5% (valore medio fbm, o valore caratteristico fbk);
  - *categoria II*: se gli elementi non soddisfano lo stesso livello di sicurezza della categoria I.
- **proprietà termiche** – il produttore deve indicare il valore medio della conducibilità termica λ10,dry,unit o, in alternativa dichiarare il valore della densità “asciutta” lorda e netta. Quando rilevante può essere fornita la capacità termica.
- **durabilità** – **resistenza al gelo/disgelo** (valutabile secondo la metodologia valida nel luogo di utilizzo, se l’elemento non è protetto dalla penetrazione dell’acqua);
- **assorbimento d’acqua** – nessun requisito previsto;
- **contenuto di sali solubili attivi** – la classificazione di tabella prevede, in relazione alla percentuale dei solfati, l’assegnazione di un codice alfanumerico (S0, S1 o S2);
- **dilatazione dovuta all’umidità** – se prevista;
- **reazione al fuoco** – valutabile in relazione alla quantità (% di massa o volume) dei materiali organici presenti nel prodotto;
- **permeabilità al vapore acqueo**
- **forza di adesione** – l’aderenza laterizio-malta viene dichiarata sulla base di valori fissi (UNI EN 998-2:2010 – appendice C) o sulla base di prove (UNI EN 1052-3).
(Da rivedere)
#### Blocchi in calcestruzzo aerato autoclavato (AAC)
#### Blocchi in silicato di calcio
#### Malta 

NTC 2018
Le costruzioni di muratura devono essere realizzate nel rispetto di quanto contenuto nelle presenti Norme Tecniche ai §§ 4.5 e 11.10. Il rispetto di tali requisiti consente di classificare le costruzioni in muratura come moderatamente dissipative e quindi appartenenti alla classe di duttilità CD”B”.
In particolare, ai predetti paragrafi deve farsi riferimento per ciò che concerne le caratteristiche fisiche, meccaniche e geometriche degli elementi resistenti naturali e artificiali, nonché per i relativi controlli di produzione e di accettazione in cantiere.
Il presente paragrafo divide le costruzioni di muratura in: ordinaria, armata e confinata. Al riguardo si precisa che, per quanto attiene all’acciaio d’armatura, vale tutto quanto specificato dalle presenti Norme Tecniche relativamente alle costruzioni in calcestruzzo armato.
Ai fini delle verifiche di sicurezza, è in ogni caso obbligatorio l’utilizzo del “metodo semiprobabilistico agli stati limite”, salvo quanto previsto al § 7.8.1.9.
I coefficienti parziali di sicurezza per la resistenza del materiale forniti nel Capitolo 4 possono essere ridotti del 20% e comunque fino ad un valore non inferiore a 2.
